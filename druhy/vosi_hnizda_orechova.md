### Vosí hnízda ořechová

**Těsto**
- 160 g mletých piškotů
- 80 g mletých vlašských ořechů
- 90 g másla
- 3 lžíce rumu
- 100 g cukru moučka

**Náplň**
- 250 g másla
- 4 lžíce polohrubé mouky
- 200 ml mléka
- 3 lžíce cukru moučka



**Dokončení**
- cukr krupice
- piškoty

Piškoty a ořechy na těsto najemno nameleme nebo nasekáme. Přidáme změklé máslo, cukr a několik lžic rumu. Uhněteme těsto. Pokud se drobí, přidáme víc rumu nebo mléko. 


Formičku vysypeme krupicovým cukrem, natlačíme do ní trochu těsta a uděláme důlek. Vyklopíme z formičky. Může se stát, že první hnízdo půjde špatně vyklopit. Další by už měla jít lépe, protože se pak ve formičce zachytí víc cukru. Vždy nejdřív vysypeme formičku cukrem, pak vtlačíme těsto a vyklopíme hnízdo.


Na náplň do vosích hníz je mnoho různých receptů. Používám nastavovaný máslový krém, kde množství surovin vždy odhaduji. Množství, co píšu sem je tedy velmi přibližné. Do malého hrnce dám rozehřát asi 50 g másla a přidám k němu mouku a míchám. Poté přiliju mléko a na mírném ohni míchám dokud nebude hotová hladká kaše. Přendám do misky, nebo na talíř a nechám vychladnout na pokojovou teplotu. Zbytek másla nakrájím na malé kousky a nechám změknout. Když má obojí podobnou teplotu, vyšlehám máslo s cukrem a postupně přidávám a zašlehávám kaši. Ochutnám a případně přisladím.

Náplní plním vosí hnízda, přidám piškot a hnízdo je hotové.

![Vosí nízdo ořechové](../img/hnizdo_orechove.JPG)

Zpátku do [MENU](../index)

