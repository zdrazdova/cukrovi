### Vosí hnízda ořechová

**Těsto**
- 160 g mletých piškotů
- 80 g mletých vlašských ořechů
- 90 g másla
- 3 lžíce rumu
- 100 g cukru moučka

**Náplň**
- 250 g másla
- 4 lžíce polohrubé mouky
- 200 ml mléka
- 3 lžíce cukru moučka



**Dokončení**
- cukr krupice
- piškoty

Piškoty a ořechy na těsto najemno nameleme nebo nasekáme. Přidáme změklé máslo, cukr a několik lžic rumu. Uhněteme těsto. Pokud se drobí, přidáme víc rumu nebo mléko. 


Formičku vysypeme krupicovým cukrem, natlačíme do ní trochu těsta a uděláme důlek. Vyklopíme z formičky. Může se stát, že první hnízdo půjde špatně vyklopit. Další by už měla jít lépe, protože se pak ve formičce zachytí víc cukru. Vždy nejdřív vysypeme formičku cukrem, pak vtlačíme těsto a vyklopíme hnízdo.


Na náplň do vosích hníz je mnoho různých receptů. Používám nastavovaný máslový krém, kde množství surovin vždy odhaduji. Množství, co píšu sem, je tedy velmi přibližné. Do malého hrnce dáme rozehřát asi 50 g másla a přidáme k němu mouku a mícháme. Poté přilijeme mléko a na mírném ohni mícháme dokud nebude hotová hladká kaše. Přendáme do misky, nebo na talíř a necháme vychladnout na pokojovou teplotu. Zbytek másla nakrájíme na malé kousky a necháme změknout. Když má obojí podobnou teplotu, vyšleháme máslo s cukrem a postupně přidáváme a zašleháváme kaši. Ochutnáme a případně přisladíme.

Náplní plníme vosí hnízda, přidáme piškot a hnízdo je hotové.

![Vosí hnízdo ořechové](../img/hnizdo_orechove.JPG)

Zpátku do [MENU](../index)

